---
title: জীবনের কন্ট্রোল বাইরের মানুষের হাতে
date: 2022-01-06
author: Siam Mehraf
image: '/hero-img.jpg'
tags:
  - কন্ট্রোল
  - মানুষ
  - স্বপ্ন
lang: 'bn'
description: আমাদের জীবনগুলো বেশিরভাগ সময়ই বাইরের মানুষগুলো নির্ধারণ করে তাইনা? কোথায় পড়বেন, কি করবেন, কিভাবে করবেন...
---

আমাদের জীবনগুলো বেশিরভাগ সময়ই বাইরের মানুষগুলো নির্ধারণ করে তাইনা? কোথায় পড়বেন, কি করবেন, কিভাবে করবেন, কোন সাবজেক্টে পড়বেন, কোন দেশে পড়বেন ব্লা ব্লা আরও কতোকি। অথচ জীবনটা তাদের নয়। হুট করেই উড়ে এসে জুড়ে বসে তারা। এরপর আমাদের জীবন নিয়ে গবেষণা করতে শুরু করে দেয়। গবেষণা করতে শুরু করে দেয় বললে ভুল হবে, আন্দাজেই আমাদেরকে নিজেদের ভেতরের পার্সোনাল অপিনিয়নের মতো করে তৈরি করে নেয়। তারা চায় আমরা সেভাবেই চলি যেভাবে তারা ভাবে। অথচ আমরা ওই মানুষটাই নই।

মাঝে মাঝে দেখবেন তারা আমাদের হয়ে সবকিছু নির্ধারণ করতে এসে, আমরা কি রঙ্গের পোষাক পড়ব, চুলটা কিভাবে রাখবো সেটাও বলে দেয়। ব্যাপারটা অদ্ভুত না? আমরা আলাদা মানুষ। আমাদের কাছে ভালোলাগাটা আলাদা, অথচ তাদের মতো হয়ে যেতে বাধ্য করে তারা আমাদের। আয়নার সামনে মাঝে মাঝে দাঁড়ালে নিজেকে চিনতেও দ্বিধাবোধ সৃষ্টি হয়ে। এটা আসলেও আমি তো? নাকি অন্য কারো নির্ধারণ করা কেউ হয়ে বেঁচে আছি?

একটাবার ভেবে দেখার চিন্তা করুন, জীবনে আজ পর্যন্ত কি এমন কাজ আমরা কখনো করতে পেরেছি যেই কাজে অন্য কেউ আমাদের একবার হলেও বাধা দেয়নি? কিংবা আমরা একদম আমাদের নিজের মতো করে নিজেকে চালিত করতে পেরেছি? ভেবে দেখলে উত্তরটা 'না'-ই আসবে। আর আমরা আরেকটাবার অন্যের দ্বারা নিজেদেরকে বন্দি করে ফেলাটা চোখের সামনে ফ্ল্যাশব্যাকের মতো ভেসে উঠবে।
