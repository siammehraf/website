---
title: আমাদের স্বপ্নগুলো কি ইউনিক?
date: 2022-01-08
author: Siam Mehraf
image: '/hero-img.jpg'
tags:
  - স্বপ্নগুলো
  - ইউনিক
  - জীবন
lang: 'bn'
description: আমাদের স্বপ্নগুলো ঠিক কেমন হয়ে থাকে? ইউনিক নাকি বেশ কিছু মানুষের সাথে মিলে যায় এমন? অনেকে বলবে অবশ্যই ইউনিক...
---

আমাদের স্বপ্নগুলো ঠিক কেমন হয়ে থাকে? ইউনিক নাকি বেশ কিছু মানুষের সাথে মিলে যায় এমন? অনেকে বলবে অবশ্যই ইউনিক। কিন্তু আসলেও কি ব্যাপারটা তাই? আপনি যেই স্বপ্নটা দেখেছেন সেই স্বপ্নটা কি পৃথিবীর আর কোথাও কেউ দেখেনি আপনি সিওর? আমাদের সবার স্বপ্নই কমন, ইউনিক হয়তো নয়। তবে এইযে আমরা আমাদের স্বপ্নকে ইউনিক বলে দাবি করি, এই দাবি করার কারণটা এনে দেয় আমাদের স্বপ্ন পূরণের ধরণটা।

স্বপ্ন একটা হলেও, বিভিন্ন মানুষের ক্ষেত্রে সেই স্বপ্ন পূরণের প্রসেস আলাদা থাকে। তাই কেউ জয়ী হয়, শেখে, সাফল্য পায়। আবার কেউ পায়না। আমি এমন বহু মানুষকে চিনি যাদের স্বপ্ন তারা গায়ক হবে। একই স্বপ্ন হাজারজন মানুষের মধ্যেই দেখতে পাওয়া যায়। কিন্তু, সবাই কি সেই জায়গাটা টাচ করতে পেরেছে যেটা তারা চেয়েছিলো? অবশ্যই না। এখান থেকেই আমার মনে হয় কথাটা আসে যে আমার স্বপ্ন ইউনিক। আমি মানুষটা ইউনিক। কারণ, মানুষভেদে স্বপ্ন পূরণের ধরণ বদলাতে থাকে। একের পর এক প্রসেস ফলো করে আমরা স্বপ্নের দিকে হাঁটতে থাকি। দিনশেষে কেউ সাফল্য পায়, কেউ পায়না।

এক স্বপ্ন অনেকে দেখাটা কোনো সমস্যা নয়, কিন্তু একটা স্বপ্ন অনেকে দেখে একজনের থেকে অন্য জনের কম পরিশ্রমটা সমস্যার।মনে রাখতে হবে, সবাই আমার দেখা স্বপ্নটা দেখে আছে বলেই যে যেটা সস্তা স্বপ্ন কিংবা দেখা যাবেনা এমনটা একদমই নয়। একটা স্বপ্ন স্বপ্নই হয়। প্রতিটা স্বপ্নই ইউনিক হয়, স্বপ্ন পূরণের ধরণ ইউনিক হয়। এবং এইযে, কঠোর পরিশ্রম এবং স্বপ্ন পূরণের জন্য আলাদাটা চেষ্টাটুকুই আপনাকে বানাবে আপনার সেই স্বপ্নের মানুষটা।
