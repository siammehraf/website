---
title: তাহলে কি জীবনের প্রতিটা সময়ই ভালো?
date: 2022-01-11
author: Siam Mehraf
image: '/hero-img.jpg'
tags:
  - সময়
  - জীবন
  - স্বপ্ন
lang: 'bn'
description: কতো শতো স্মৃতি মানুষ প্রতিনিয়ত হারিয়ে ফেলে তার আসলে শেষ নেই। একটা সময় যদি চলে যায়, কতোটা বাজেভাবে হারিয়ে...
---

কতো শতো স্মৃতি মানুষ প্রতিনিয়ত হারিয়ে ফেলে তার আসলে শেষ নেই। একটা সময় যদি চলে যায়, কতোটা বাজেভাবে হারিয়ে এক বা একাধিক স্মৃতি ফেলে যায় সেও হিসেবের বাইরে। আজও যখন ছোটবেলার কোনো স্মৃতি চোখের সামনে ভেসে আসে, তখনও মনে হয় জীবনটা কতো সুন্দর ছিলো। আবার, এইযে এখন একটা বাজে সময়ের মধ্য দিয়ে যাওয়া সময়টাও আরও বাজে কিংবা ভালো হলে সেই জীবনে বসেও আজকের এই প্যারাময় দিনটার কথা স্মৃতির পাতায় টেনে এনে দেখা যাবে, এই সময়টাও ভালো ছিলো।

তাহলে কি জীবনের প্রতিটা সময়ই ভালো? শুধুমাত্র একটা সময় পর্যন্তই আমরা সেটাকে খারাপ বা ভুল ভেবে বসে থাকি? ওই সময়টা পার হয়ে গেলেই আমাদের সেরা মনে হতে থাকে পার হয়ে যাওয়া সময়টা? এই এতো মতিভ্রমের কারণটা আসলে কি? কেনো হয়?

ছোটবেলায় যেই দিনগুলো ছিলো বিরক্তিকর, আজ সেটাই আমাদের জীবনের শ্রেষ্ঠ দিন হিসেবে দাবী করি আমরা। অথচ ভেবে দেখলে দেখা যাবে, সেই সময়ে সকাল সকাল ঘুম থেকে ওঠাটাই একটা অসহ্যকর যন্ত্রণার মতো ছিলো। শীতের সকালের প্রাইভেটটাও ছিলো বিরক্তির চরম পর্যায়ে।

বছর ঘুরতে না ঘুরতেই শ্রেষ্ঠত্ব দিন হয়ে দাপিয়ে বেড়ায় দিনগুলো। আসলে হয়তো সব দিনই এমন সুন্দর। শুধুমাত্র আমাদের জীবনের সময় অনুসারেই দিনগুলো সঠিক না ভুল হিসেবে নির্ধারণ করে থাকি আমরা। তাই হয়তো পরেরবার থেকে বাঁচা উচিত খুব করে। হাসা উচিত খুব করে। কারণ, আসলেও এই চলে যাওয়া দিনগুলোই একদিন আমাদের বোকামি কিংবা সবচেয়ে সুখের দিনগুলো হিসেবে দাপিয়ে বেড়াতে যাচ্ছে আমাদের ভবিষ্যৎ।
