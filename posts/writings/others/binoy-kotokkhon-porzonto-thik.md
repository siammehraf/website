---
title: বিনয় কতক্ষণ পর্যন্ত ঠিক?
date: 2023-06-28
author: Siam Mehraf
image: '/images/posts/writings/others/binoy-kotokkhon-porzonto-thik.jpg'
tags:
  - সময়
  - বিনয়
  - সম্মান
lang: 'bn'
description: বিনয় জিনিসটা ততক্ষণ পর্যন্ত ঠিকাছে যতক্ষণ আপনি যার প্রতি বিনয় দেখাচ্ছেন, সে আপনার প্রতি যথাযথ সম্মান প্রদর্শন করে...
---

বিনয় জিনিসটা ততক্ষণ পর্যন্ত ঠিকাছে যতক্ষণ আপনি যার প্রতি বিনয় দেখাচ্ছেন, সে আপনার প্রতি যথাযথ সম্মান প্রদর্শন করে। কিছু কিছু ক্ষেত্রে বিনয় জিনিসটা ভয়াবহ আকার ধারণ করতে পারে। সে সমস্ত ক্ষেত্রে, যাদের প্রতি আপনি বিনয় দেখাতে যাচ্ছেন তারা প্রায়শই ভুলে যেতে থাকে যে আপনার প্রতি কি রকমের ব্যবহার তাদের করা উচিত। ওই একই সময়ে তারা নিজেদের বলার লিমিট এবং আপনাকে বলার লিমিটটা ভুলে যায়। মাঝে মাঝে এটাও ভুলে যেতে পারে, যে আপনি আসলে কোন ব্যবহারটা ডিসার্ভ করেন। ডাউন-টু-আর্থ আর বিনয়টাকে যথাযথ সম্মান তারাই করবে যারা আপনাকে খুব ভালো করেই চেনে এবং জানে আপনার সর্বনিম্ন থেকে সর্বোচ্চ অর্জন।

যদিও মানুষ হিসেবে আমাদের কিছু জিনিস বুঝতে ভুল হয়, সেক্ষেত্রে আমাদের দ্বারা বোঝা সম্ভব হয়ে ওঠেনা, কে আমাদের ভেতরে থাকা সত্যিকারের মানুষটাকে দেখা ডিসার্ভ করে, কে ডিসার্ভ করে আমাদের বিনয়। এই ভুলটা করতে গিয়ে অন্যদের জাজমেন্টের স্বীকার হতে হয় প্রায়শই। এরপরে লেগে যায় নিজের নামের সাথে বিশেষ কিছু খেতাব, যা আপনি ঘুনাক্ষরেও নিজের ব্যাপারে কখনো ভাবতে পারেন না। মাঝে মাঝে যা আপনাকে হীনমন্যতায় ভোগাবে, মাঝে মাঝে নিজেকে প্রশ্নবিদ্ধ করতেও বাধ্য করবে।

আপনার পার্সোনালিটি, চরিত্র, চেহারা, শারিরীক গঠন, পোশাক, পরিচ্ছন্নতা দিয়ে আপনাকে জাজ করে ফেললেই আপনার ভেতরটা চেনা হয়ে যায় বিষয়টা তেমন না। এমন অনেক মানুষ আছে, যারা উপরে উপরে প্রখর পার্সোনালিটি নিয়ে চললেও, ভেতরে ভেতরে তার মন আছে পৈশাচিকতা। আসলে প্রায়শই বোঝাও যায়না, আপনি বিনয়ী হলে মানুষ আপনাকে কিসের ভিত্তিতে জাজ করে ফেলবে। আপনি সবসময়ই শুধু আপনি যেমন তেমন হয়েই থাকতে পারেন এক্ষেত্রে। কারণ, মানুষের কাজই জাজমেন্টাল হয়ে যাওয়া।

যদি কেউ কেউ আপনার বিনয় দেখে ভুলেও যায় আপনি কে, বা আপনার অর্জন কি কি, বা আপনাকে যে চাইলেই যেকোনো খেতাব লাগিয়ে দেয়া যায়না কিংবা চাইলেই কিছু বলা যায়না, সেসব ক্ষেত্রে আসলে আপনার তাদেরকে কিছুই মনে করিয়ে দেয়ার দরকার নেই। কারণ, যারা একবার জাজমেন্টাল আপনার প্রতি হয়েই গিয়েছে, তারা সেটা চালিয়ে যাবে যতক্ষণ না আপনার দ্বারা তাদের কোনো কাজ হয়ে উঠছে, কিংবা আপনার কোনো একটা মনোভাব তাদের পছন্দ হয়েছে। সেক্ষেত্রেও দ্বিমত থেকেই যায়। মনোভাব মিললেও যে তারা আপনাকে জাজ করাটা থামিয়ে দেবে, সেটা আসলে নির্ভর করে তাদের মানষিকতার উপর, কিংবা তারা আপনাকে নিয়ে কি ভাবতে চাচ্ছে তার উপর।

এই পৃথিবীতে আপনি এতোটা তুচ্ছ কোনোদিনও হতে পারেন না যে, যায়না, যাবেনা, হবেনা, যোগ্য না টাইপের কথাটা ভ্যালিড হয়ে যাবে আপনার ক্ষেত্রে। আপনি আপনিই। আপনার যোগ্যতা সম্পর্কে আর কারো সুস্পষ্ট ধারণা না থাকলেও, আপনার নিজের সেই ধারণাটুকু থাকতে হবে। আপনি কি পারেন, কতোটুকু পারেন, কি জানেন, কতোটুকু জানেন, আপনার যোগ্যতা কি ইত্যাদি সবকিছু সম্পর্ক আপনার ধারণা থাকলেই আপনি যেকোনো পরিস্থিতিতেই হাঁটতে এবং চলতে পারবেন বুক ফুলিয়ে। তখন মানুষজন আপনার সম্পর্কে যাই বলুক, ভাবুক, আপনি নিজেই জানেন, আপনার যোগ্যতা অনুসারে আপনি ক্লাস। এবং আপনি ক্লাসই থাকবেন, যেটা কারো দ্বারা এবং কোন শক্তি দ্বারা কোনোভাবেই রিপ্লেস করা সম্ভব না।

-সিয়াম মেহরাফ
২৬শে এপ্রিল ২০২৩
