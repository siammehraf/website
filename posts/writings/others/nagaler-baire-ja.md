---
title: নাগালের বাইরে যা
date: 2022-01-03
author: Siam Mehraf
image: '/hero-img.jpg'
tags:
  - এক্সপেক্টেশন
  - নাগালের বাইরে যা
  - স্বপ্ন
lang: 'bn'
description: মানুষের জীবনে মানুষ বেশ কিছু এক্সপেক্টেশন নিয়ে বাঁচে। কিছু ভাঙ্গে, কিছু গড়ে। আবার সেই ভেঙ্গে থাকা এক্সপেক্টেশনগুলো...
---

আমাদের জীবনে কিছু কিছু জিনিস আমাদের হাতের নাগালের বাইরে থাকে। বরাবরই থাকে। আমরা এসব নিয়ে তেমন কিছুই কখনো করতে পারিনা। এই সমস্ত জিনিসগুলো হয়তো আমাদের জীবনগুলোকে গুছিয়ে দিতে পারতো। অথচ গুছিয়ে দেয়ার বদলে, নাগাল না পাওয়ার এগুলো বদলে গিয়ে হয়ে যায় আমাদের দূর্বলতা।

জীবনের সমস্ত পদক্ষেপে এই নাগালের বাইরে থাকা জিনিসগুলো আমাদের জীবনকে নিয়ন্ত্রণ করতে শুরু করে। আমাদের ওলোট পালোট করে দিতে শুরু করে। আমরা নিজেও বুঝে উঠতে পারিনা কি করা উচিত আমাদের।

স্বপ্নগুলোও এভাবে নাগালের বাইরে যখন চলে যায়, মানুষ তখন একা হয়ে যায়। শুন্যতা অনুভব করে। স্বপ্নকে আগলে না রাখতে পারার অভিযোগে নিজেকেই দোষী করে। একটা স্বপ্ন লালনপালন করতে করতে যখন সেই স্বপ্ন পূরণের পথে বাধা হয়ে দাঁড়ায় হাজারো কারণ, সেই কারণগুলোই আটকে দেয় আমাদের। নিয়ন্ত্রণ করে যায় আমাদের।

আসলেও কিছু কিছু বিষয়ে আমাদের কিছু করার থাকেনা। করতে চাইলেও পারা যায়না। থেমে যাওয়ার নিয়মে থেমে যাই আমরা। হেরে না যেতে চাইলেও হেরে যাই নিমিষেই। আর দিনশেষে, হেরে যাওয়ার অভিযোগটাও নিজেদেরকেই বয়ে বেড়াতে হয় আমাদের।
