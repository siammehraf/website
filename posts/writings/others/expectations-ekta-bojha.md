---
title: এক্সপেক্টেশন একটা বোঝা!
date: 2022-01-03
author: Siam Mehraf
image: '/hero-img.jpg'
tags:
  - এক্সপেক্টেশন
  - এক্সপেক্টেশন একটা বোঝা!
  - জীবন
lang: 'bn'
description: মানুষের জীবনে মানুষ বেশ কিছু এক্সপেক্টেশন নিয়ে বাঁচে। কিছু ভাঙ্গে, কিছু গড়ে। আবার সেই ভেঙ্গে থাকা এক্সপেক্টেশনগুলো...
---

মানুষের জীবনে মানুষ বেশ কিছু এক্সপেক্টেশন নিয়ে বাঁচে। কিছু ভাঙ্গে, কিছু গড়ে। আবার সেই ভেঙ্গে থাকা এক্সপেক্টেশনগুলো অন্য কোনো নতুন কিছুর সাথে রিপ্লেস হয়। এরপরে আবার সেখান থেকে কিছু ভাঙ্গে, কিছু গড়ে। এভাবেই চলতে থাকে এই পুরো এক্সপেক্টেশন এর জার্নিটা। কেউ তার জীবন নিয়ে থাকে ভীষণ খুশি, কেউ কষ্টে-দুঃখে নিজেকে ভেতর থেকে মেরে ফেলে বহুবার।

এই সমস্ত ক্ষেত্রে আসলে মানুষের কিছু করার থাকেনা। কেউ কেউ মেনে নেয়, কেউ কেউ চুপচাপ ঘরের এক কোণে বসে কষ্ট নিয়ে বেঁচে থাকে। তাদের সেই ভেতরকার আর্তনাদ কেউ জানেনা, শোনেনা। তারা সেসব তাদের কাছের মানুষগুলো বলতেও যায়না। কিছু কিছু ক্ষেত্রে, যাদের নিয়ে এই এক্সপেক্টেশন তাদের থেকে কথাটা লুকিয়ে রেখেই যেনো কাটিয়ে দিতে চায় সময়গুলো। কারণ ওইযে, হারানো অনেক হয়ে গেছে। মানুষটাকেও আর হারাতে চায়না। তার কোনো একটা এক্সপেক্টেশন চাপিয়ে দিয়ে হারানোর মতো বোকামিটা তখন আর সেইসব মানুষেরা করেনা। দিনের পর দিন কষ্টে ভুগতে থাকা হৃদয়গুলো অনেক অসংগতির শিকার হতে থাকে। এমন এমন কিছু তখন তার সাথে ঘটতে থাকে যেগুলো সে চায়নি, যেগুলো হওয়ার কথা ছিলোনা। তবুও সে বেঁচে থাকে। এবারেও হারাতে চায়না। সব হারিয়ে যাক তবুও মানুষটা থেকে যায়। সব হারিয়ে যাক তবুও মানুষটা খুশি থাক।

এভাবে এক্সপেক্টেশন ভেতরে নিয়ে বাঁচতে থাকাটা বোঝার মতো। যা এড়ানো যায়না, আবার যাকে সাথে নিয়ে চলতে গেলেও আঘাত, কষ্ট, দুঃখ। তবুও মানুষ বাঁচে, ভীষণ কষ্ট নিয়ে। একটা ভাবনাই আগলে ধরে রেখে বুকের ভেতর। কেনো তাদের জীবনটা এমন, অন্যরকম হলে কি হতো? তাদের এক্সপেক্টেশনের মতো করে তাদের জীবনটা কেনো হচ্ছেনা। এই বোঝাটা জীবনে নিয়ে চলতে চলতে হাসতে পারে ঠিকই, তবে পুরোটাই অভিনয়। এই সমস্ত মানুষগুলো সারাজীবন কেবল আঘাত পেতেই থাকে সমাজের দ্বারা, প্রিয় মানুষের দ্বারা। বলার কেউ নেই, দেখারও না। তবুও বেঁচে থাকে যুদ্ধ করে। সেই যুদ্ধে জিতবে না জেনেও বেঁচে থাকে। কিন্তু দিনশেষে বেঁচে থাকলেও, ভালো থাকাটা আর হয়না...
