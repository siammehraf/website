---
title: ২০২২!
date: 2022-01-03
author: Siam Mehraf
image: '/hero-img.jpg'
tags:
  - পরিবার
  - বন্ধু
  - জীবন
lang: 'bn'
description: বছরের শেষ দিনটা যেকোনো মূল্যে ভালো করে কাটাতে চেয়েছিলাম। কিন্তু শেষমেষ সেটা হয়েছে কিনা সত্যিই জানা নেই...
---

বছরের শেষ দিনটা যেকোনো মূল্যে ভালো করে কাটাতে চেয়েছিলাম। কিন্তু শেষমেষ সেটা হয়েছে কিনা সত্যিই জানা নেই। হঠাৎ করেই সকালে ঘুম ভেঙ্গে গিয়েছিলো গতকাল। এই হঠাৎ করে ঘুম ভাঙ্গলে আমার সারাটাদিন খুব বাজে যায়। মাথাব্যাথা থেকে শুরু করে বহু জিনিস বারবার আমার দিনটাকে নষ্ট করতে উঠেপড়ে লাগে। তবুও আরও বেশ কিছুক্ষন ঘুমানো হয়েছিলো মাথা ব্যাথার সেই সমস্যাটা সারাদিনের জন্য কমাতে।

বন্ধুদের একটা প্ল্যানিং ছিলো কালকের রাত নিয়ে৷ আমি এর আগেও বেশ কিছুবার সবার প্ল্যানিং এ থেকেছি, কিন্তু কখনো কারো সাথে বাজার কিংবা কোথাও যাইনি। এই বছরের দ্বিতীয় দিন থেকে শুরু করে ছয় তারিখ পর্যন্ত বন্ধু-ছোট ভাইদের চলে যাওয়ার সংখ্যা ১০০% এর কোঠায় চলে যাবে। সবার ব্যস্ততার মাঝে আবার কবে এরকম একটা দিন আসবে সেটা ভাবতে পারছিলাম না। তাই পুরোটা সময়ই ওদের সাথে থাকারই প্ল্যানিং ছিলো আমার।

সকালে ১২ টার দিকে ওদের সাথে যুক্ত হই আমি। ১ টার আজান পর্যন্ত থাকার পরে যখন বাজারে যাওয়ার সময়, তখন বাসা থেকে ফোন করে জানায় চাচা অসুস্থ। শুধু অসুস্থ না, একটু বেশিই অসুস্থ। ব্যাস, পুরো দুনিয়া থমকে গেলো। এই সমস্ত বাজে অনুভুতি যারা দেখেছে এর আগে তারাই জেনে থাকবে। প্রেসার আপ-ডাউন করছিলো আর ডায়াবেটিকস চরম লেভেলে ছিলো। অসুধ এনে আমি বাসায়। এসে সবার কান্নাকাটি দেখাটা আমার জন্য কষ্টদায়ক ছিলো। তবুও চাচা স্টাবল হন বিকাল ৪ টার দিকে।

আমি তার কাজে চলে যাই ৫ টার দিকে। সেখান থেকে ছোট ভাইদের নিয়ে ঘুরিয়ে টুরিয়ে যাই পিকনিক স্পষ্টে। তবুও ভয়টা থেকে গিয়েছিলো।

এই দুনিয়ায় ফ্যামিলির কেউ অসুস্থ হলে যেই ভয় মানুষ সাধারণভাবে পায়, তার কয়েকগুন বেশি আমি পাচ্ছিলাম। কারণ, আমার সাথে, আমার পরিবারের সাথে এরকম আরও হাজারবার হয়েছে। কিছু হলেই আমার ভয় বেশ ভালো করেই জেঁকে বসে আমার মধ্যে।

এভাবেই গিয়েছিলো দিনটা। ভালো অবশ্যই বলা যায়না। কিন্তু বন্ধু-বান্ধবদের সাথে কাটানো মূহুর্তগুলো হিসেব করলে একদম খারাপও না। তবুও চাই একটা নতুন শুরু হোক আজ। দিনগুলো ভালো যাক। ভালো কাটুক।

গত দু'বছর আমি তেমন কোনো বই-ই পড়তে পাড়িনি। দুই বছরে যা পড়িনি তা তো পোষানো সম্ভব নয়। কিন্তু এই বছরটা যাতে বই পড়া মিস না হয়, সেটা করা সম্ভব। আরো ছোট টুকটাক কিছু গোল আছে। সব মিলিয়ে এই বছরটা ভালো যাক সেটাই চাইবো।

শেষটা হয়তো মিক্সড ছিলো, শুরুটাও হয়তো মিক্সড কিংবা বাজেই হবে, তবুও সবকিছুকে হারিয়ে জিতে যাওয়াটাই জীবন হবে…
