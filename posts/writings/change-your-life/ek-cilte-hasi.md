---
title: এক চিলতে হাসি
date: 2021-04-01
author: Siam Mehraf
image: '/images/posts/writings/change-your-life/ek-cilte-hasi.jpg'
tags:
  - এক চিলতে হাসি
  - কষ্টে
  - বেশ আছি
lang: 'bn'
description: আমরা অনেকে ভালো থাকিনা। কষ্টে থাকি! তবে আমাদের সমস্যা হলো সেই কষ্টটাকে আমরা প্রচন্ড গাঢ় করে দেখি...
---

আমরা অনেকে ভালো থাকিনা। কষ্টে থাকি! তবে আমাদের সমস্যা হলো সেই কষ্টটাকে আমরা প্রচন্ড গাঢ় করে দেখি। কষ্টে থাকাটার চাইতে বড় সমস্যা হচ্ছে নিজে কষ্টে আছি সেটা ভাবাটা। আমরা কষ্টে থাকি। তবে তার চাইতে বেশি সমস্যা হলো আমরা ভাবি আমরা কষ্টে আছি। এই ভাবনাটা আমাদের কষ্টগুলোকে ভারি করে দেয়।

কষ্টে থাকার পরেও যে মানুষটা নিজেকে ভালো আছি বলে ভেবে নেয় তার কাছে খুব বড় একটা ধাক্কার কষ্টটাও সামান্য মনে হয়। তবে যারা কষ্ট পাচ্ছি বলে ভাবে তাদের জীবনের হালকা কষ্টটাও ভারি মনে হয়।

অল্প কষ্টের পরেও খুব কম মানুষ আছে যারা বলতে পারি "বেশ আছি", আর সেই কম মানুষগুলোই ভালো থাকে। বড় বা ছোট সব কষ্টেই তারা ভালো থাকে। তাদের ভাবনা তাদের কষ্টটাকে দমিয়ে দেয়।

সবসময় সব কষ্টের মধ্যেই নিজেকে "বেশ আছি" বলাটা খুব দরকার। যা আমাদের নিজেদেরকে ভালো রাখতে সাহায্য করে। "বেশ আছি" বলা মানুষগুলো মেন্টালি ভালো থাকে আর সেই মেন্টালি ভালো থাকাটাই তাদের কষ্টের পরিমাণটাকে দমিয়ে দেয়।

আমাদের উচিত জীবনে কোন কষ্ট এলে সেটাকে উপেক্ষা করে ঠোঁট বাকিয়ে একটা মুচকি হাসি দেয়া, কষ্টটাকে যেন আমরা কিছু মনেই করিনা এমনটা ভাবা। সেই এক চিলতে হাসি আর "বেশ আছি" শব্দটুকুই আমাদের কষ্টগুলোকে দমিয়ে দিতে পারে। কমিয়ে দিতে পারে কষ্টগুলোর পরিমান..!!
