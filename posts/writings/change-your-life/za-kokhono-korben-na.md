---
title: যা কখনো করবেন না
date: 2021-04-01
author: Siam Mehraf
image: '/images/posts/writings/change-your-life/za-kokhono-korben-na.jpg'
tags:
  - যা কখনো করবেন না
  - অপমান
  - বিশ্বাস
lang: 'bn'
description: জীবনে যে মানুষটা কষ্ট পেতে পেতে বড় হয়েছে তাকে আপনি নিজের লাইফে পেলে কখনো কষ্ট দেবেন না...
---

জীবনে যে মানুষটা কষ্ট পেতে পেতে বড় হয়েছে তাকে আপনি নিজের লাইফে পেলে কখনো কষ্ট দেবেন না।

যে মানুষটার বিশ্বাস কেউ একজন বা কয়েকজন, বারবার ভেঙ্গে দিয়েছে তার বিশ্বাস নিয়ে কখনো খেলবেন না।

যে মানুষটা ভয়ে কাউকে ভরশা করতে পারেনা, তাকে জীবনে পেলে তার ভরশাটুকু নষ্ট করবেন না।

যে মানুষটা অবহেলা, অপমানে বড় হয়েছে তাকে পেলে কখনো তাকে অবহেলা, অপমান করবেন না।

যে মানুষটাকে সহজ ভেবে সবাই ঠকিয়ে এসেছে তাকে নিজের জীবনে পেলে কখনো ঠকাবেন না।

কষ্ট, বিশ্বাস, ভরশা, অবহেলা, অপমান বারবার সহ্য করার পরেও যখন মানুষটা আপনার হবে তখন পুরানো সবটুকু ভুলেই সে আপনার হতে চাইবে। কিন্তু পুরানো ভয়টুকু তার মনে ঠিকই থেকে যাবে। তবুও আপনি তাকে ভালোবাসবেন যেনে, সে আপনাকে নিজের চাইতে বেশি, বিশ্বাস, ভরশা করবে। ভালোবাসবে। বারবার কষ্ট, অবহেলা পেয়ে আসার পরেও সে আপনাকে ভালোবাসবে। তবুও যদি আপনিও তার সাথে সবার মত আচরন করেন, তাহলে মানুষটা তিলে তিলে শেষ হয়ে যাবে।

মনে রাখবেন, পৃথিবীটা বড়ই অদ্ভুত। আপনি কারো সাথে কিছু খারাপ করলে, সেটা আপনার দিকেই ফিরে আসবে ঝড়ের বেগে। হয়ত অন্য কোন সময়েই কিন্তু আসবেই। এই পৃথিবীতে এই জিনিসটুকুই নিয়ম মাফিক হয়। কাউকে কষ্ট দিয়ে কেউ কখনো ভালো থাকতে পারেনি,পারবেনা। তাকেও একদিন না একদিন ওই কষ্টের সামনে দাঁড়াতে হবে, ওই কষ্টের যন্ত্রনায় পুরতে হবে। এটা আপনি যাকে কষ্ট দিয়েছেন ওই মানুষটার দেয়া অভিশাপ নয়, এটা পৃথিবীর করা ধ্রুবক নিয়ম। যার কোন পরিবর্তন হবেনা।
